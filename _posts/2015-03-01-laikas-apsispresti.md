---
layout: post
title: Laikas apsispręsti
description: '"Praeities patirtys su savo privalumais kartu neša ir vieną trūkumą - niekas nevyksta taip pat kaip pirmą kartą. Nes priešingai, manau, gyvenimas būtų per daug paprastas." - Winston S Churchill'
category: mintys
tags: [blogas, gyvenimas]
image:
  feature: posts/2015-02-25-laikas-apsispresti.jpg
  author: justtogo
  source: https://www.flickr.com/photos/123487196@N04/
---

Valstybės Gynimo Taryba pateikė svarstyti pasiūlymą grąžinti šauktinių
kariuomenę. Nors pirmiausiai šauks savanorius, reakcija į šią žinią
man pasirodė baisi. Pasidalinęs nuoroda į balsavimą ar palaikote šį
siūlymą, paprašiau draugų kurie su juo sutinka - balsuoti "Taip" ar
"Nebent laikinai." Dėl priežasčių, kurias tuoj čia išvardinsiu, man
tai pasirodė savaime suprantama. Dėl stipresnio efekto - pridėjau, jog
su tais - kurie nesutinka, aš nebenoriu bendrauti. Nors nemažai ir
paspaudė nuorodą - balsavimo rezultatai buvo ne tokie kokių
tikėjausi. Kaip keista - tuomet pagalvojau - kodėl? Ir atsakymą į tą
klausimą netikėtai pateikė tie draugai, kurie nepabijojo man
parašyti - kodėl "ne:"

> Baimė

Paguosti negaliu, nes man baisu taip pat kaip ir jums. Kartais yra
sunku apie tai pagalvoti. Sunku garsiai ištarti. Dar sunkiau yra apie
tai viešai parašyti. Bet...

Pripažinus baimę - yra daug lengviau jai pasipriešinti.

Baimė dėl šeimos. Baimė dėl vaikų. Baimė dėl draugų, kaimyno. Dėl
darbo. Dėl išlikimo. Mirties baimė.

> "Aš gelbėsiu savo šeimą."

Tai dabar yra laikas apsispręsti koks tas gelbėjimas bus -
pasiruošimas bėgti ar pasiruošimas gintis? Nėra jokio tarpinio
varianto - jokių verkšlenimų, atsikalbinėjimų, abejonių.

Priešingai nei istorijos pamokose išmokta 1939 rugsėjo 1-2d. - karas
neprasideda vieną rytą spragtelėjus kažkieno pirštams, jis
[atslenka iš lėto](http://lt.wikipedia.org/wiki/Antrasis_pasaulinis_karas#Prie.C5.A1kario_laikotarpis). Akimirką,
kai bus aišku, kad jau laikas - pagrindiniai keliai bus uždaryti,
benzino kolonėlės - nacionalizuotos karo pramonei, o bake kuro - tik
iki artimiausio mažo kaimelio pasislėpti.

Mano močiutė atsiminimuose rašė, kaip per bombardavimus į sodybą
atvykdavo svečių - slėptis. Tiek, kad vietos neužtekdavo - teko kasti
griovius ir dengti, ir tai ne visi tilpo. Dalis tiesiog užsidengdavo
daiktais. Ir tai vyko, kai ūkių, vienkiemių ir sodybų pas mus buvo
daugiau nei miestų.

Girdžiu sakant - "o aš tai esu taikus žmogus ir su niekuo
nekariausiu" - duris ir tiems ir tiems vienodai
atidarysiu. [Artima istorija mus moko](http://www.wsj.com/articles/fighting-surge-in-eastern-ukraine-creates-new-wave-of-refugees-1422566114),
kad karo metu pabėgėliai skaičiuojami tūkstančiais. Čia tie kurie
priešinosi? Ne, tai tie į kurių duris
[pasibeldė ne žmonės](https://www.youtube.com/watch?v=_oSAvmKd8QE).

Gal ir guodžia tai, kad armija (specialiai) civilių nežudys - kariai
niekada nestovi vietoje, jų tikslas - palaužti fizinį pasipriešinimą
ir stumti frontą pirmyn. Moralinį pasipriešinimą sunaikins
kolaborantai. Mano močiutės atsiminimuose yra istorijų apie vietinius
stribus - tai gyvuliai, mainais į ginklą atidavę bet kokį
žmogiškumą. Girti šlaistėsi po apylinkes ieškodami maisto, pinigų ir
pramogų. Žudė be teismo ir leidimo, už bet ką - net už nepatikusį
žvilgsnį, žodį ar išvaizdą. "O dabar imk kastuvą ir pradėk kasti sau
duobę," - žodžiai, kuriuos mano močiutė
girdėjo. [Kažką panašaus dabar daro ir rusų teroristai Ukrainoje](http://www.hrw.org/news/2014/07/24/dispatches-mass-grave-found-eastern-ukraine).

Galų gale, yra ne vienas precedentas, kad kai su savais nesinori
ruoštis -
[priešai neklaus ir suvarys pagal karo lauko taisykles](http://lifeinua.info/forced-mobilization-terrorist-dnr-lnr/) ([dar](http://rt.com/news/228643-ukraine-rebel-mobilization-campaign/) ir [dar](http://www.bbc.co.uk/news/world-europe-31089142)),
t.y. - arba tu su mumis arba po velėna.

Kažkas svarsto - išsipirks sau kelią į laisvę. Aš noriu paklaust - ar
jūs skaitėt KAM
["Ką turime žinoti apie pasirengimą ekstremalioms situacijoms ir karo metui?"](http://www.kam.lt/download/46229/ka%20turime%20zinoti%20(knyga%202014)%20sk.pdf). Jei
jau taip atsitiks, kad reiks nešt kailį - jūs gal pinigus kojinėj
laikot? Ar įsivaizduojat spėsit iki bankomato nulėkt? Jūsų balta
paklode apsuktoj kuprinėj greičiausiai bus vandens ir negendančio
maisto, ir cigarečių pakas išmainymui - ne pinigai.

Net ir išsipirkę, kur jūs bėgsit - į kitą šalį? Į kitą NATO šalį?
Pasiruoškit dažnai kraustytis - antrojo pasaulinio karo istorija mus
moko, kad frontas gana ilgai juda neigiama kryptim, kol galų gale
blogiukai visiems įgrista ir viskas pradeda eiti geryn:

<figure class="container">
  <iframe width="480" height="360" src="https://www.youtube-nocookie.com/embed/WOVEy1tC7nk" frameborder="0" allowfullscreen class="youtube"></iframe>
</figure>


Blogiausiu atveju - jūs tik atidėsit mokymus ir pasiruošimą
blogiausioms aplinkybėms, kuomet visas pratybose nenušlifuotas
smulkmenas nušlifuos švinas.

Gali pasirodyti, kad bėgti nėra kur. Jeigu jaučiatės psichologiškai
stiprūs - pabandykite paskaityti Dugino, kuris patarinėja Putinui,
[ištraukas](https://archive.org/details/ExcerptsFromTheFourthPoliticalTheoryByAlexanderDugin). Suprasit
kokio pasaulio viziją jie kuria - "Rusiškas pasaulis" su
vakarietiškomis vertybėmis kartu egzistuoti negali.

Toliau - jūs įsivaizduojat, kad išvažiuosite ir dirbsite tai ką
dirbate šiandien ir sėkmingai išlaikysit savo šeimą? Aš siūlau
pasisverti savo profesijos ir įgūdžių svorį tarp milijonų kitų
potencialių karo pabėgėlių.

Galų gale, kai viskas aprimsta, lieka tik viena - liaudies
respublikos - nuomonė. Visiems - bendra, ir bet kokie nukrypimai nuo
jos -
[provokacija, už kurią gali bausti net mirtimi](http://www.hrw.org/news/2014/05/23/ukraine-anti-kiev-forces-running-amok),
neatsižvelgiant į jokią teisę.

Baisu.

Tai kodėl tuomet mes leidžiame kažkam piktdžiugiškai krykštauti
 atimant iš mūsų teisę turėti savo nuomonę - "tave apgavo, šitą
 nuomonę tau įskiepijo priešo propaganda, dėl to tu esi kvailys."
 "Nusamdytas tarnybų pėstininkas esi."

Atėmę iš mūsų teisę į nuomonę, jie atima pasitikėjimą savimi - "Taigi
tie valdžiažmogiai ten suvarys visus patrankų mėsa pabūti, o patys
evakuosis. Bėk, gelbėkis kol gali!" "Tai ginsi tuos nevykėlius, kur
valdžioje sėdi." "Būsi mėsa." "Tu kuo - plikom rankom kovosi?"

Pastatę šitaip nuogą jie toliau plaka baimės rimbu: "Tau šeima
nesvarbi - negelbėsi?"  "Taigi tavęs net į kariuomenę nepaims - ginklo
nepaneši, nepabėgsi."  "Niekas tau nepadės - Lietuvą pirmą parduos, ko
čia kankiniesi." "Naivus idiotas." "Tuoj mes tau parodysim, tik
palauk" "Parsidavėlis amerikonams." "Tėvynės išdavikas." "**Bailys**."

Ne, gerbiamieji, bailys ne aš. Ne aš pasidaviau dar
nepralaimėjęs. Priešingai - aš pripažįstu savo baimę ir tyliai kovoju
jau dabar - pirštų galais liesdamas klaviatūrą.

Aš pasitikiu savo valstybe, kad ir kokia netobula ji būtų. Nes jeigu
ji būtų tokia baisi, kaip kai kurie sako, mes būtume 25-erius metus
įstrigę 90-uosiuose. Su
[nacionalizuota žiniąsklaida](http://www.interpretermag.com/moscow-to-dramatically-increase-spending-on-russia-today/),
[legaliom nusikaltėlių gaujom](http://www.romea.cz/en/news/world/russia-neo-nazi-gang-connected-to-kremlin-murdered-anti-fascists-immigrants-and-judges)
ir
[šaudymais ir žudymais miesto centre](http://www.bbc.co.uk/news/world-europe-31669061).

Aš pasitikiu prezidente ir seimu, kurį pats išrinkau - proporcijos
gavosi ne visai kokių norėjau, bet nesvarbu. Aš tikiu, kad jei jie
visi būtų tokie blogi kaip sako - tarybinio žmogaus saulę iš Maskvos
būtų parvežę **dar kartą**, prieš 20 metų.

<figure class="container">
  <iframe width="480" height="360" src="https://www.youtube-nocookie.com/embed/6nFM7jUTXPA" frameborder="0" allowfullscreen class="youtube"></iframe>
</figure>

Aš suprantu, kad kai kurie gasdinantys veiksmai ir sprendimai yra
priimti ne per vieną naktį ir ne vieno žmogaus. Jeigu būtų taip
blogai, kaip kiti sako - sprendimai būtų priimami žaibo greičiu
nekreipiant dėmesio į nieką. Galima ilgai abejoti ir kelti klausimus,
pyktis ginčytis ir aiškintis, bet galų gale - sprendimas yra
svarbiausia. O nedėkinga situacija reikalauja sudėtingų sprendimų.

Aš suprantu, kad sudėtingi sprendimai ne visada gali turėti viešą
paaiškinimą. Gynybos be pastikėjimo nebūna ir gynyba kartais prasideda
ne tuomet kai garsiai rėkiama "ateik ateik, parodysim kaip galim", o
tada, kai priešas nežino ko gali tikėtis. Tuomet jis bijo visko apie
ką tik gali pagalvoti.

Aš suprantu, kad
[gynyba](https://www.ted.com/talks/peter_van_uhm_why_i_chose_a_gun) -
tai ne vien mirtinas metalo gabalas rankose, o pilka masė tarp
ausų. Mums trūksta ne ginklų, o fantazijos. Taip ne visi gali greitai
bėgti ar tiksliai šaudyti, bet kodėl - kodėl niekas nekelia klausimo
"kaip aš galiu prisidėti prie gynybos be ginklo?" Jūs pagaukite savo
negatyvų klausimą ir paverskite jį pozityvu: "aš nenoriu priešintis
ginklu -
[kaip dar aš galiu priešintis be ginklo](http://www.kam.lt/download/45850/pilietinis%20pasipriešinimas%202002.pdf)?"
"aš nenoriu aktyviai gintis - ar aš galiu kažkaip padėti tiems kurie
mane gins?"


Pavyzdys, kaip tėvynę gina ir padeda ginti visi kas gali:

<figure>
<div id="fb-root"></div><script>(function(d, s, id) {  var js, fjs = d.getElementsByTagName(s)[0];  if (d.getElementById(id)) return;  js = d.createElement(s); js.id = id;  js.src = "//connect.facebook.net/en_US/all.js#xfbml=1";  fjs.parentNode.insertBefore(js, fjs);}(document, 'script', 'facebook-jssdk'));</script><div class="fb-post" data-href="https://www.facebook.com/photo.php?fbid=10202551541651500&amp;set=a.2564181705566.2114224.1284819187&amp;type=1" data-width="466"><div class="fb-xfbml-parse-ignore"><a href="https://www.facebook.com/photo.php?fbid=10202551541651500&amp;set=a.2564181705566.2114224.1284819187&amp;type=1">Post</a> by <a href="https://www.facebook.com/daniel.lupshitz">Daniel Lupshitz</a>.</div></div>
</figure>

<figure>
<div id="fb-root"></div><script>(function(d, s, id) {  var js, fjs = d.getElementsByTagName(s)[0];  if (d.getElementById(id)) return;  js = d.createElement(s); js.id = id;  js.src = "//connect.facebook.net/en_US/all.js#xfbml=1";  fjs.parentNode.insertBefore(js, fjs);}(document, 'script', 'facebook-jssdk'));</script><div class="fb-post" data-href="https://www.facebook.com/daniel.lupshitz/posts/10202372572817391" data-width="466"><div class="fb-xfbml-parse-ignore"><a href="https://www.facebook.com/daniel.lupshitz/posts/10202372572817391">Post</a> by <a href="https://www.facebook.com/daniel.lupshitz">Daniel Lupshitz</a>.</div></div>
</figure>

Mes džiaugiamės savo startuoliais ir inovacijomis, tai kodėl negalime
į gynybą pažiūrėti kaip į dar vieną startuolį prie kurio gali prisdėti
visi? Ukrainiečių
[studentai spausdina quad-copterius](http://www.3dphobbyist.com/ukrainian-academy-robotics-lab-uses-3d-printers-keep-eye-rebels/),
kurie yra nepamainomi žvalgybai, o kaina x10 mažesnė;
[prisideda kas gali](http://english.gordonua.com/news/exclusiveenglish/students-present-61344.html), o pinigus
[gamybai ir medžiagoms aukoja patys ukrainiečiai](http://www.bloomberg.com/bw/articles/2014-11-20/ukraines-diy-drones-go-to-war).

Nemokate programuoti ir konstruoti? Ne bėda - vienu melą skleidžiančiu
propagandininku internete mažiau - daugiau erdvės tiesai. Raportuokit
juos Facebook, Google+ ir Twitteryje. Burkitės į virtualias
grupes. Žymėkit priešiškus komentarus kaip neigiamus naujienų
portaluose per pietų pertrauką. Pamatę grasinimą sau ar viešam
asmeniui - darykit ekrano nuotrauką, ir siųskit į
[e-policiją](https://www.epolicija.lt). Pastebėjot naują blogą
informacijos skleidimo tendenciją - praneškit
[VSD](http://www.vsd.lt/Page.aspx?pageID=35).

Priešai putosis ir vadins jus "stukačiais" ir "ožiais", bet jūs
atsiminkit, kad tokius terminus naudoja nusikaltėliai ar sovietinių
kalėjimų entuziastai. Lietuvoje pranešti apie nusikaltimus policijai
yra pilietinė pareiga - ir jūs esate teisiųjų pusėje.

Aš suprantu, kad gynyba prasideda nuo savo namų durų - daug ką, kas
vyksta vyksta fronte, nulemia tai kaip
[karo spaudimą atlaiko gyventojai](http://en.wikipedia.org/wiki/Home_front_during_World_War_II)
(konkretus pavyzdys -
[kaip Varšuva išgyveno karą](http://www.warsawrising.eu)). Na ir kas
kad už kelių šimtų kilometrų 150'000 karių žvangina ginklais, o pas
mus beveik x10 mažiau. Mūsų draugai ne
[Šiaurės Korėja](http://www.theguardian.com/world/2014/jun/04/russia-bolster-ties-north-korea),
mūsų draugai - NATO. Galų gale - mes esame NATO. Ir kad
[jie mums padėtų](http://www.nato.int/cps/en/natolive/topics_49755.htm) -
mes privalome padėti patys sau. Jei prasidėtų neramumai - pirmas
48val. būti ramūs ir pasiruošę gintis, kol atvyks pastiprinimas.

Aš suprantu, kad vyksta pamatinių vertybių sandūra: laisvas žodis -
prieš nuogą jėgą. Nuogą jėgą - kuomet tai kas yra žmogus apibūdina ne
tai ką jis gali sukurti, bet tai ką jis, vardan savo tikslų, gali
sugriauti. Jeigu čia žaidžia kažkokie mistiniai dideli žaidėjai -
kodėl tuomet vienas jų nacionalizavo žiniasklaidą pildamas milijardus,
kad galėtų skleisti savo nuomonę? Todėl, kad tik žmonės, kaip aš ir
tu, gali pakreipti istorijos eigą;
[Ayn Rand apie tai rašė 1940-aisiais](http://bit.ly/1peMBhg) (o aš
bandžiau išversti
[lietuviškai](http://www.seporaitis.lt/mintys/2014/03/20/visiems-naiviems-penktakoloniams/)).

Aš žinau, kad **laisvę** galima lengvai atimti tik iš tų, kurie
pavargę ir įbauginti. Aš visaip kaip stengsiuosi neleisti, kad tai
atsitiktų. [Nes kai tik kažkas nugalės mūsų protus - tą pačią akimirką
nugalės ir kūnus](http://www.bernardinai.lt/straipsnis/2015-02-25-apie-rusijos-propaganda-pokalbis-su-l-uleviciumi/127875).

Todėl įvertinkime praeities patirtis, nes dabar yra laikas
apsispręsti.

---
layout: post
title: "Bandymas grįžti"
description: Po dviejų metų tylos, naujųjų metų rytą pasižadėjau...
category: mintys
tags: [blogas, gyvenimas]
---

Sveikas pasauli! Čia yra mano nauji namai lietuviškoje
blogosferoje. Tiems kurie mane pažįsta iš seniau, tikiuosi bus malonu
vėl užsiprenumeruoti mano mintis. Tiems, kurių aš nepažįstu -
susipažinkime:

Esu Julius Šėporaitis ir čia yra mano bandymas sugrįžti į blogosferą,
kurios "narys" buvau nuo nuo 2005-ųjų gegužės iki 2010-ųjų
sausio. Rašiau daugiausiai apie švietimo sistemą ir apie savo požiūrį
į gyvenimą, sulaukdavau palaikymo ir kritikos iš šeimos, draugų,
kursiokų ir dėstytojų bei universiteto centrinių rūmų valdžios. Buvo
smagu skaityti ir diskutuoti, bet... viskam ateina pabaiga. Atėjo ir
mano blogui.

Du metus, mano blogas nebuvo atnaujinamas, o pirmame puslapyje
"puikavosi" didelis klaustukas ir datos "2005-2010" su nuoroda į mano
paskutinį įrašą, kuriame aš padėkojau skaitytojams ir garsiai
pareiškiau - daugiau įrašų nebebus.

Du metus jis toks ir buvo - statinis paminklas senoms diskusijų
dienoms, o aš ir mano pasaulis keitėsi. Apie kai kuriuos pasikeitimus
ir "nušvitimus" parašysiu, o kai ką galbūt nutylėsiu.

Bet kuriuo atveju džiaugiuosi, kad visgi iš N-tojo karto persilaužiau
ir padariau tą pirmą žingsnį po kurio bus tik lengviau.

Šįkart bus nuoširdžiai apie pasikeitimus ir nušvitimus, kurie mane
lydėjo tuos kelis metus. Ir žinoma, šiek tiek apie programų sistemų
inžineriją (software engineering), nes tie kas mane pažįsta, turbūt
žino, kad tai ne tik mano sviestas ir duona, bet ir hobis.

Šiek tiek nerišliai pirmam kartui, bet nuo kažko pradėti juk reikia.

Prenumeruojam!

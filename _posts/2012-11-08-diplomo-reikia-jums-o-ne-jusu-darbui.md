---
layout: post
title: "Diplomas teisių neduoda, bet su juo būna lengviau"
description: Mesti studijas arba išvis nestudijuoti yra gerai, tačiau prakaito išlieti reiks ne ką mažiau.
comments: true
category: mintys
tags: [gyvenimas, universitetas]
---

_Kątik perskaičiau puikų Dr. Užkalnio straipsnį
["Naujiena: diplomo jums nereikia"](http://protokolai.com/2012/11/18/naujiena-diplomo-jums-nebereikia/). Jei
neskaitėte - rekomenduoju. Aukso krislas - kaip (beveik)
visada. Patiko taip, kad šėrindamas feisbuke parašiau didelį
komentarą. Tokį didelį, kad nusprendžiau geriau išsiplėsti ir perkeltį
jį čia.  Noriu atgaivinti savo prarastą gebėjima reikšti mintis
raštu._

Viena minėto straipsnio citata ir komentaras iš mano varpinės:

> _"Atsakymas: jei mokėtės dėl žinių, o ne dėl diplomo, tai galimai tos
>  žinios gali būti naudingos. Galbūt."_

Prieš du metus, ketvirtame kurse aš "sugebėjau" nebaigti
universiteto. Buvo nemalonu - daugiausiai dėl to kaip sureaguos mano
giminės. Tačiau labai ir neliūdėjau - nes lūkesčių kontrole aš
užsiėmiau nuo pat pradžių - visada akcentavau, kad mokausi dėl žinių,
o ne dėl diplomo.

Bet net ir tokia situacija (mokiausi dėl žinių ne dėl diplomo), kai to
diplomo negauni - turi savo kaina. Ta kaina - autoritetas.

Visai nesenai mano kolega, kuris turi Harvardo magistro diplomą,
privertė mane vėl apie tai susimąstyti. Jis pasakė (citata iš
atminties):

> _Harvardo diplomas yra gerai - visos durys atsidaro ir žmonės nori
> išgirsti tavo idėjas. Tačiau ar susidomės ir bendradarbiaus - čia
> jau kita istorija ir nuo diplomo nepriklauso._

Turėjau prisipažinti, kad niekad šitaip apie savo studijas negalvojau.
Ir galbūt čia labiau neišsipildžiusios svajonės psichologinis
atspindys, bet retkarčiais atrodo, kad kai kuriose situacijose man
būtų daug paprasčiau jei jį turėčiau.

Taigi, net ir nebaigęs studijų manau, kad tie keturi metai
nenuėjo veltui - šio bei to išmokau. Mano specialybė - Programinės
įrangos inžinierius (gal yra gražesnis _Software Engineer_ vertimas?)
žinių klausimu yra labai dėkinga. Nėra dienos, kad aš ko nors naujo
nesužinočiau ir neišmokčiau. Ar tai būtų iš kolegų, ar iš knygų ar iš
straipsnių internete.

Nemažai išmokau savarankiškai pradėjęs dirbti anksčiau negu prasidėjo
studijos. Ilgi vakarai prie kompo. Pilni frustracijos kuomet kažkas
nesigauna arba kupini euforijos kai galų gale pavyksta kažką
įgyvendinti. Klausimai internete ir kartais arogantiški atsakymai iš
vyresnių, vertė ieškoti atsakymų į savo klausimus pačiam. Prakaito
buvo išlieta nemažai. Žiūrint atgal - tai viena pagrindinių
priežasčių, kodėl iškritimas iš universiteto nebuvo kažkoks gyvenimą
griaunantis įvykis, labiau įkyrus formalumas.

Todėl noriu manyti, kad dirbdamas dabar (kaip Užkalnis rašė)
"išsprendžiu daugiau problemų, negu sukuriu" net ir be diplomo. Kaip
yra iš tiesų - objektyviausiai įvertintų mano darbdaviai.

Šituo padriku minčių kratiniu norėjau pasakyti štai ką:

Jei kažką Užkalnio straipsnis suvilios mesti studijas ar nestudijuoti
- viskas tvarkoje, jei jūs turite tikslą ir tas tikslas nėra "gauti
diplomą". Bet reikia suprasti, kad tai nėra lengvesnis kelias to
tikslo link. Prakaito reikės lieti tiek pat ir dar daugiau, kol
pasimatys jūsų sukuriama vertė.

Nes diplomas savaime jokių teisių neduoda ir nieko apie jus nesako,
bet _kartais_ su juo būna lengviau atsidaryti duris į sėkmę.

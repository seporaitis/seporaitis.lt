---
layout: post
title: "Referendumas"
description: "Keletas sakinių apie tikrąją žodžio 'idiotas' reikšmę ir kur tai veda."
category: mintys
tags: [politika, referendumas, idiotai]
---

Penktadienį padariau sąlyginai agresyvų išsišokimą - parašiau štai
tokią žinutę feisbuke:

_Laikas apsivalyti. Negerbiami idiotai kurie pasirašėt už visokius
žemės nepardavimo ar kitokius kvailių referendumus - susižymėkit
komentaruose, noriu jus išmesti iš savo draugų rato._

Kas buvo po to - labai priešinga reakcija negu tikėjausi. Tikėjausi
etatinių referendumininkų nuorodų dalintojų pasišiaušimo
piestu. Nesulaukiau. Priešingai, sulaukiau komentarų ir įdomių
nuomonių iš draugų, kurių nuomonę gerbiu. Diskutuojant išryškėjo
kelios nuomonės, kurias aš čia ir noriu apžvelgti.

_Negražu žmones vadinti idiotais, galima savo poziciją jiems išdėstyti
argumentuotai ir jie supras._

Aš specialiai panaudojau šį žodį tam, kad pasiustų etatiniai
agituotojai ir tuo metu idiotas man buvo tik agresyvus kvailio
sinonimas. Bet vėliau pažiūrėjęs į
[šio žodžio kilmę](http://bit.ly/18feNZv), visgi manau, kad pasirinkau
labai labai teisingai:

_In Athenian democracy, idiots were born and citizens were made
through education (although citizenship was also largely
hereditary). "Idiot" originally referred to "layman, person lacking
professional skill", "person so mentally deficient as to be incapable
of ordinary reasoning". Declining to take part in public life, such as
democratic government of the polis (city state), was considered
dishonorable. "Idiots" were seen as having bad judgment in public and
political matters. Over time, the term "idiot" shifted away from its
original connotation of selfishness and came to refer to individuals
with overall bad judgment–individuals who are "stupid"._

Taigi, Atėnų demokratijoje idiotais buvo gimstama, piliečiais -
tampama. Idiotas buvo "paprastas, neišsilavinęs žmogus". Atsisakymas
dalyvauti polio valdyme, buvo laikomas gėdingu. Idiotais buvo laikomi
žmonės nesusigaudantys viešuose ir politiniuose reikaluose. Su laiku
termino reikšmė kito ir dabar naudojama apibūtinti žmones priimančius
blogus ar tiesiog kvailus sprendimus.

Kaip puikiai toks apibrėžimas tinka tiems, kurie baubia jog
"paprastiems žmonėms" dabar yra sunku, nes valdžia bloga ir darbdavys
sukčius. Deja, tokie žmonės gyvena savo susikurtoje negatyvioje
realybėje. Jie negirdi jokių argumentų ir bet koks bandymas juos iš
tos nesveikos realybės ištraukti - atrodo štai šitaip:

<figure>
  <iframe width="480" height="360" src="//www.youtube-nocookie.com/embed/0wCRBQKc3WA" frameborder="0" allowfullscreen></iframe>
</figure>

Dar vienas argumentas: _Nėra gerai išjungti kitokias nuomones ir
užsidaryti savame jaukiame rate._

Pilnai sutinku! Man netgi patinka žmonės nebijantys drąsiai pastovėti
už savo nuomonę. Su jais visada įdomu diskutuoti, nes dažnai sužinau
kažką naujo ir atitinkamai praplečiu savo pasaulio suvokimą.

Tačiau žmonės kurie neklauso proto balso - nelabai turi savo
nuomonės. Papasakosiu kitą istoriją, kur kažkokia nepažįstama moteris
mane bandė įtikinti amerikiečių 9/11 sąmokslu. Vienas iš jos argumentų
buvo pradingęs auksas iš World Trade Center rūsių. Jos atsakymas į bet
kokį jai prieštaraujantį naujienų šaltinį šiuo klausimu - tiesiog
nuostabus gyvenimo savo susikurtoje realybėje pavyzdys: _"Kai imi ir
pagalvoji, nereikia nei kažkokių įrodymų."_ - taip ji man tada atsakė.

Yra labai sveika būti skeptišku, bet absoliučiai ignoruoti realybę -
tai jau galimai kokio nors sutrikimo požymis. Šitie referendumo
agitatoriai - jie yra naivūs idealistai, kurie neturi savo nuomonės, o
yra išmokyti kartoti [FUD](http://bit.ly/1bAAfOP) argumentus. Bandant
prieštarauti sveiku protu paremtais argumentais - prasideda
maskatavimas rankomis ir išvadinimas tautos priešu.

Ar aš galiu kažką išmokti iš žmonių kurie kaip papūgos kartoja
kažkieno argumentus, net netikrindami šaltinių? Abejoju.

Trečias: _Turėti galią priiminėti sprendimus pačiam yra geriau
negu balsuoti už laisvai slankiojančią ir abstrakčią partijos
ideologiją._

Galbūt, bet aš nesijaučiu galintis valdyti valstybę ar kokią nors
sritį. Kas lieka? Lieka rinkti tuos, kurių požiūris sutampa su mano,
kurie savo darbą išmano ir kurie apskritai daugiau padaro negu
šneka. Nuo pat savo pirmų rinkimų, kuriuose dalyvavau, rinkau būtent
tokius žmones. Kai jie buvo išrinkti - aš nesigailėjau savo balso nė
akimirkai. Deja, demokratijos lazda turi du galus, ir kartais lietuvos
žmonės pasiilgsta komunizmo ir išsirenka senas raudonas kiaules. Tada
man būna labai liūdna, ne dėl savęs - aš jaunas ir išgyvensiu - bet
dėl to, kad tie kurie išsirinko tokius atstovus nuskriaudė save
keturiems metams chaoso.

Šiame referendume yra keliami keturi klausimai, tačiau
[pagal įstatymą](http://bit.ly/184m5oi) už juos atskirai balsuoti
nebus galima - tik bendrai už visus. Tarp jų yra ir vienas iš man
pačių baisiausių - parašų kiekio referendumui paskelbti ribos
sumažinimas.

Mano nuomone čia nuostabus būdas destabilizuoti šalies valdymo
aparatą. Vyksta kažkoks svarbaus klausimo sprendimas? Nebloga pinigų
injekcija agitacijai iš rytų - atsiranda 100 tūkstančių parašų ir
eikit šunims šėko pjaut su savo noru atitolinti Lietuvą nuo agrarinės
valstybės statuso. Sutinku, kad referendumas yra tiesiog klausimo
iškėlimas, o atsakymas gali būti ir geras, tačiau laikas ir pinigai
_rengiant_ referendumą - jau iššvaistyti. Panašu, kad aš
[ne vienas](http://econ.st/184m6Zs) esu
[panašiai galvojantis](http://bit.ly/1alH941).

Ir leiskite priminti, kad ["Gyvulių Ūkį"](http://bit.ly/InCSqM)
kiaulės pastatė būtent išnaudodamos, naivius ir idealistus - idiotus,
kitus fermos gyvulius, kurie nesuprato į ką veliasi. Žinom - kas
gavosi. Manau, turėtumėm žinoti ir pagal kokią
[tikrą istoriją](http://bit.ly/1cTxN2k) ta knyga parašyta.

Todėl yra labai sveikia, prieš dedant parašą ant bet kokio tokių ar
panašių aktyvistų lapo, paimti žiupsnį skepticizmo ir patiems
patikrinti viską ką jie sako - galbūt jie tiesiog
[yra taupūs su tiesa](http://bit.ly/1dJhGts).

---
layout: post
title: "Šeštadienis Žuvų Saloje"
description: "Pasivaikščiojimas su nauju fotoparatu po naujų namų apylinkes."
category: mintys
tags: [gyvenimas, namai, fotografija]
image:
  feature: posts/2013-10-20-hackney-wick.jpg
  author: Julius Šėporaitis
  source: http://www.flickr.com/photos/seporaitis/
---

Rugpjūčio viduryje sukroviau daiktus į 6 vidutinio dydžio dėžes,
išvežiau į saugyklą ir išvažiavau į Lietuvą savaitės atostogų. Net
nežinojau, kur grįžęs gyvensiu, nes iki tol nuomos paieškos buvo labai
nesėkmingos. Tačiau reikėjo poilsio - ir atostogų variau va bank.
Paskutinė naktis ant plikos lovos ir šalia sukrauti lagaminai į
Lietuvą.

Toks visiškai nepompastiškas, be jokių ceremonijų, buvo mano
atsiveikinimas su mano pirmaisiais namais Londone -
[The Imperial Hall](http://www.imperialhall.co.uk/category/1). Namais
Shoreditch'o rajone, kuris niekada nemiega. Namais, kurių istorija
mena praėjusio šimtmečio pradžią. Namais, kuriuose visuomet ryte į
darbą ryte išlydėdavo niekuomet geros nuotaikos nestokojantis
konsieržas, dirbantis ten jau virš dešimt metų. Gaila, tik po atostogų
grįžęs atiduoti raktų, iš jo sužinojau fantastišką pastato, iš
bjauraus ančiuko, pilno benamių, virtusio į gulbę, istoriją.

Man trūksta žodžių apibūdinti tuos lūkesčius kuriuos buvau sukėlęs sau
ieškodamas naujos vietos. Naujus namus radau šalia Olimpinio Parko -
vienoje pusėje pro langą lyg ranka pasiekiamas Olimpinis Stadionas, o
šiek tiek tolėliau matosi Copper Box arena ir Veloparkas su dviračių
treku. Gražu -- bet jokios istorijos. Kitoje namo pusėje sandėliai
arba apleisti namai, pro kurių langus lauk stiepiasi medžiai:

<figure>
  <img src="/images/posts/2013-10-20-abandoned-house.png">
  <figcaption>Atkreipkite dėmesį į antrą aukštą, ten ne vazoninis augalas. <br/>(Nuotraukos autorius: Rimvydas N.)</figcaption>
</figure>

Vienintelis baras, su pavadinimu atitinkančiu vietą - Švyturys (The
Lighthouse), kurį praeinu ryte ir vakare, panašus į tas pakelės
užeigas holivudo filmuose. Užeigas, kuriose stovi biliardo stalas,
mirgantis amerikietiško alaus logotipas, barmenas nuolatos valo
stalviršį su drėgnu ir daug purvo mačiusiu skuduru, o kampe sėdi
vienas nuolatinis klientas su ketvirčiu bokalo alaus ir be garso žiūri
televizorių kitame baro kampe. Užeigas, į kurias užėjus scenaristai
siužetą visada pakreipia netikėta linkme ir dažniausiai ne pačia
geriausia pagrindinio veikėjo atžvilgiu.

<figure>
  <img src="/images/posts/2013-10-20-lighthouse.jpg">
  <figcaption>Tampiau likimą už ūsų ir buvau užėjęs naktį....</figcaption>
</figure>

Bet kaip ten sako - nespresk apie knygą iš viršelio.

Prieš savaitę veik ekspromtu nusipirkau savo pirmą DSLR fotoparatą ir
penkias dienas spirgėjau - kur reikės mokytis fotografuoti. Konkretaus
plano taip ir nesugalvojau, bet šeštadienį išėjau pasitrainiot
vietiniais pakampiais ir paekspermentuoti su visais rankiniais
fotoparato nustatymais.

Ir, trumpai tariant, buvau priblokštas to ką radau.

<figure>
  <img src="http://farm8.staticflickr.com/7426/10381360015_ebe8f8ae15_c.jpg"/>
  <figcaption>Old Ford Lock / Senosios Brąstos Šliuzas <br/>(Tolumoje lenktu stogu - minėtas Veloparkas)</figcaption>
</figure>

Visiškai neišskirtinai pro langą atrodęs kanalas (Londone tokių
nemažai) mena XVIII-ą amžių, o į jį įtekanti upė (viršuje esančioje
nuotraukoje - kur geltoni plūdurai) mena netgi 880 metus. Taip taip,
vietoje, kur dabar šliuzas, prieš tūkstantmetį buvo arčiausiai upės
žiočių esanti natūrali brąsta, o pati upė skyrė Anglus nuo puolančių
Danų genčių.

River Lea, toks upės pavadinimas, neatsikrato legendų net ir po
tūkstančio metų. Baidarėmis plaukdami turistai ir vietiniai laivelių
gyventojai kelis kartus matė, kaip soti žąsis akimirksniu prasmego
vandenin. Ir nebeiškilo. Vienų vaizduotėje atsirado krokodilas, kitų -
milžiniška lydeka arba šamas, tačiau kas tas žąsis iš tikrųjų suvalgė
dar ir dabar niekas nežino. Mano nuomone - žalumos ir šešėlių
krokodilui pasislėpti čia tikrai netrūksta.

<figure>
    <img src="http://farm6.staticflickr.com/5521/10379163544_d9fd8ea376_c.jpg"/>
    <figcaption>Kas medžioja žąsis niekas tiksliai neišsiaiškino, tačiau mėginančių sužinoti - yra.</figcaption>
</figure>

Netoliese yra Žuvų Sala (Fish Island), kanalų apsuptas pusiasalis
pavadinimą gavęs dėl gėlavandenių žuvų gatvių pavadinimų.

<figure>
    <img src="/images/posts/2013-10-20-fish-island-streets.png"/>
    <figcaption>Žuvų Salos gatvių pavadinimai. Bream - karšis, dace - strepetys, o kas yra monier?</figcaption>
</figure>

Visai nesenai žuvų sala buvo industrinis rajonas - vien sandėliai,
saugyklos ir perdirbimo įmonės, tačiau įmonėms bankrutavus, ar
išsikrausčius, taryba (net nežinau kas lietuvoje būtų "borough council"
atitikmuo) leido paversti apleistus pastatus į gyvenamus plotus;
statybų kompanijos išsipirko kelis akrus žemės ir vystys
infrastruktūrą, todėl rajonas turėtų atgimti. Tokias beprakuntančias
vietas itin mėgsta menininkai, todėl (dabar, tai žinant, man jau)
nenuostabu ten rasti ne vieną galeriją ar performansų erdvę. Nekalbu
apie mažas jaukias kavines ant kanalo kranto su vaizdu į milžinišką
olimpinį stadioną:

<figure>
    <img src="http://farm8.staticflickr.com/7362/10378999454_929f3e1c9e_c.jpg"/>
    <figcaption>Gana apgaulinga išvaizda viduje slepia gyvenamas studijas, galeriją ir kavinę, stebinančią lankytojų gausa.</figcaption>
</figure>

<figure>
    <img src="http://farm6.staticflickr.com/5505/10378989156_eba6f38997_c.jpg"/>
    <figcaption>Kažkas išreiškė savo nuomonę kitame krante.</figcaption>
</figure>

Kiek keisčiau buvo sename sandėlyje rasti gana moderniai įrengtą
restoraną - [Formans London](http://www.formans.co.uk/restaurant/),
kuriame pasirodo veikia viena seniausių Londone lašišų rūkyklų. Pasak
oficialiai pateikiamos istorijos Haris Formanas į Londoną atvyko iš
Rusijos ir iškart ėmėsi amato kurį išmanė geriausiai - žuvų
rūkymo. Ir ypatingai - lašišos, kurios užkonservuotose statinėse jis
atsivežė iš Baltijos, tačiau netruko atrasti ir artimesnį "laukinių"
lašišų šaltinį - Škotiją.

Dabar kiekvieną rytą, 4 val., į tą patį sandėlį, kuriame yra ne tik
restoranas, bet ir rūkykla, atvežamos lašišos, išrūkomos ir tą pačią
dieną vežamos į vietines parduotuves ir restoranus. Kiekvieną dieną;
ne veltui jie didžiuojasi jog jų darbuotojui priklauso Gineso pasaulio
rekordas už greičiausią rūkytos lašišos kaulų išėmimą ir supjaustymą
juostomis - 1 min 34.00 sek.

Prie durų pasitinka "namų šeimininkas" ir bando įkalbėti užsilikti:
"brangiausias patiekalas 19 svarų, ir tai net ne iš lašišos; pas mus
lankosi net žvaigždės Jessie J, Lady Gaga, o visai nesenai buvo Džekis
Čanas", - rodo nuotrauką telefone, kurioje Džekis apsikabinęs namų
šeimininką šypsosi. - "visi moka tą pačią kainą."

Gaila, kad ši vieta paskutinė prieš einant namo ir sotumo jausmas
aplankė anksčiau rastose kavinėse, tačiau užsisakiau taurę vyno,
atsisėdau prie lango ir svajingai žiūrėjau į apytuštį kanalą ir
pralekiančius dviratininkus kitame krante:

<figure>
    <img src="/images/posts/2013-10-20-formans-london.jpg"/>
    <figcaption>...</figcaption>
</figure>

Restorano savininkai daro ekskursijas po rūkyklą ir yra dedikavę visą
aukštą meno galerijai, tačiau šiuo metu keitė
ekspoziciją. Nesvarbu. Pasiėmiau du butelius
[Redchurch Baltic Street Porter](http://www.ratebeer.com/beer/redchurch-baltic-street-porter/194510/),
vien dėl pavadinimo, bet skonis nenuvylė ir (drąsus palyginimas) bet
ilgai išliekantis kartumas ir stiprumas priminė belgų vienuolių
kūrinius, ir pajudėjau link namų, kurie visai čia pat.

Taigi pamoką išmokau - kiekviena Londono dalis, kad ir kaip toli nuo
centro - alsuoja istorija.

_Visas 67 nuotraukų [rinkinys čia](http://bit.ly/1stoutandabout) arba
[žemėlapis čia](http://bit.ly/1stoutandabout-map). Tai buvo mano pirmas
bandymas fotografuoti, būčiau dėkingas gavęs patarimų._

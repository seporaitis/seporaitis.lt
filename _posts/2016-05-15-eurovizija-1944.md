---
layout: post
title: "Eurovizija - 1944"
description: "Nemaišykit meno ir politikos, sakė jie. Per daug politikos, sakė jie. Taika Taika Meilė Meilė, sakė jie."
category: mintys
tags: [lietuva, eurovizija, muzika, politika]
---

Boom. Vakar įspūdingame Eurovizijos finale Ukraina išplėšė pergalę
Rusijai iš nagų, beveik kaip Rusija iš Ukrainos išplėšė Krymą. Lyg
koks nieko blogo nežadantis žalias žmogeliukas - kukli Jamala šovė į
pirmą vietą su ryškiai politiškai pakrauta daina apie Stalino
trėmimus 1944-aisiais. Super! Taip ir reikia.

Nes tie, kas nemoka garbingai pralaimėti - nėra verti pergalės:

<figure class="container">
    <img src="/images/2016-05-15-kp.png">
    <figcaption>Rusų "Komsomolskaya Pravda" apie tai kaip Eurovizijos žiuri komisija atėmė iš jų pergalę. Šalis su trečdaliu pasaulio (išteklių), o tokie dvasios ubagai."</figcaption>
</figure>

Bet aš tiesą sakant ne apie tai, aš apie kitą reiškinį - po tokių
atvejų iš po žemių pradeda lysti, stengiantis neįžeisti - pasaulio
pažinimo kurmiai, kurie sako: "nemaišykit meno ir politikos!" "būtų
gera daina, jeigu ne taip politiškai pakrauta."  ir t.t. ir
pan. Tokiems žiūrovams labiausiai patikusi daina tikriausiai vakar
buvo:

<figure class="container">
    <iframe width="480" height="360" src="https://www.youtube-nocookie.com/embed/aMgW54HBOS0" frameborder="0" allowfullscreen class="youtube"></iframe>
</figure>

Kaip šiaip yra ironiška. Ir jei jums šita daina patinka - dar nieko
blogo nereiškia. Man ji irgi patiko.

Tai kur aš čia lenkiu?

Aš lenkiu prie to, kad - menas ir politika yra dvi tos pačios monetos
pusės. Dvi persipynusios tos pačios DNR gijos. Nes žmonėms rūpi. Ir
tie žmonės - atlikėjai - naudojasi savo populiarumu kaip platforma
sustiprinti žinutę **arba** pradėti savo politinę karjerą, kad galėtų
kažką pakeisti **arba** kūrinai savaime tampa politinio protesto
simboliais.

Menas visais laikais buvo vienas iš būdų kovoti prieš nusistovėjusią
sistemą ar nepopuliarius/blogus sprendimus. Taip buvo anksčiau - bus
ir ateity:

<figure class="container">
    <iframe width="480" height="360" src="https://www.youtube-nocookie.com/embed/4XHEPoMNP0I" frameborder="0" allowfullscreen class="youtube"></iframe>
</figure>

[Dainos žodžiai](https://en.wikipedia.org/wiki/War_(Bob_Marley_song)#Background) remiasi kalba pasakyta 1936-ais Jungtinėse Tautose ir perspėjančia apie gresiantį karą. Tiesa, daina atsirado gerokai po karo.

<figure class="container">
    <iframe width="480" height="360" src="https://www.youtube-nocookie.com/embed/dpWmlRNfLck" frameborder="0" allowfullscreen class="youtube"></iframe>
</figure>

[Protestas prieš Vietnamo karą](https://en.wikipedia.org/wiki/War_(Edwin_Starr_song)).

<figure class="container">
    <iframe width="480" height="360" src="https://www.youtube-nocookie.com/embed/BGLGzRXY5Bw" frameborder="0" allowfullscreen class="youtube"></iframe>
</figure>

J. Lennonas suabejojo protestuotojų taktika ir nepatikėsi kas atsitiko. [Daina atsitiko](https://en.wikipedia.org/wiki/Revolution_(Beatles_song)).

<figure class="container">
    <iframe width="480" height="360" src="https://www.youtube-nocookie.com/embed/ByxSS_6aMxg" frameborder="0" allowfullscreen class="youtube"></iframe>
</figure>

Sixto Rodriguez - žmogus, nieko nepasiekęs Amerikoje, bet savo kūryba įkvėpęs net keletą P.A.R. kartų - [ir ten virtęs gyva legenda](https://en.wikipedia.org/wiki/Sixto_Rodriguez).

<figure class="container">
    <iframe width="480" height="360" src="https://www.youtube-nocookie.com/embed/n4RjJKxsamQ" frameborder="0" allowfullscreen class="youtube"></iframe>
</figure>

[Permainų vėjas](https://en.wikipedia.org/wiki/Wind_of_Change_(Scorpions_song)#Background_and_writing) buvo parašytas 1989-ais, kai Šaltasis Karas pradėjo išsivėdėti, o rytų europoje vis dar tvyrojo įtampa dėl šalių nepriklausomybės.

<figure class="container">
    <iframe width="480" height="360" src="https://www.youtube-nocookie.com/embed/e7qQ6_RV4VQ" frameborder="0" allowfullscreen class="youtube"></iframe>
</figure>

Bob Dylan specialiai bandė [sukurti himną](https://en.wikipedia.org/wiki/The_Times_They_Are_a-Changin%27_(song)#Inspiration_and_composition) pokyčiams.

<figure class="container">
    <iframe width="480" height="360" src="https://www.youtube-nocookie.com/embed/IeMvUlxXyz8" frameborder="0" allowfullscreen class="youtube"></iframe>
</figure>

Kol visi džiaugėsi Paper Planes ir kitomis dainomis filme Šiukšlyno Milijonierius - M.I.A. išleido dainą apie [valdžios skerdynes Šri Lankoje](https://en.wikipedia.org/wiki/Born_Free_(M.I.A._song)#Background).

<figure class="container">
    <iframe width="480" height="360" src="https://www.youtube-nocookie.com/embed/VakUHHUSdf8" frameborder="0" allowfullscreen class="youtube"></iframe>
</figure>

Kaip be [Pussy Riot](https://en.wikipedia.org/wiki/Pussy_Riot) - grupės, kurios vienas iš pagrindų yra politinis maištas.

Taip, kad kitąkart kai kils mintis, jog mene per daug politikos -
džiaukitės, kad tai pastebėjote - nesvarbu ar sutinkate su žinute ar
ne. Leiskite dėl to skųstis trečdalį gaublio užimančios šalies
begaubliams žurnalistams, kurie gali sau leisti tokias nesamones
rašyti didžiausių savo laikraščių pirmuose puslapiuose, nes, kaip
senais laikais, jų niekas neskaito ir jie tinkami tik užpakaliams
valyti.

O Ukrainai čia ne pirmas kartas - 2002-ais Ruslana, laimėjusi
Euroviziją, nuėjo
[politikės keliu](https://en.wikipedia.org/wiki/Ruslana) - tik šįkart
labai labai saldus.

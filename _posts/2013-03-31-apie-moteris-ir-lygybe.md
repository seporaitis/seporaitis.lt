---
layout: post
title: "Moterų nelygybė technologijų pasaulyje"
description: Nelygybės nėra. Taškas. Fin. Babá. Tai ką visi vadina problema yra tik simptomas.
comments: true
category: mintys
tags: [moterys, informacinės technologijos]
image:
  feature: posts/2013-03-31-moterys-technologiju-pasaulyje.jpg
  author: US Mission Geneva
  source: http://www.flickr.com/photos/us-mission/
---

_Nelygybės nėra. Taškas. Fin. Babá. Tai ką visi vadina problema yra
tik simptomas. Skamba kontroversiškai? Siūlau paskaityti iki galo, nes
aš problemą matau kitur._

Prieš dvi savaites Amerikoje įvyko [PyCon 2013](http://us.pycon.com/),
  Python programuotojų konferencija, kurios metu garsiausiai
  nuskambėjo seksistinė istorija tarp technologijų evangelistės ir
  dviejų programuotojų. Aš detaliai neapžvelginėsiu visos situacijos,
  daug straipsnių galima rasti
  [Hacker News archyvuose](https://www.hnsearch.com/search#request/all&q=pycon+2013),
  tačiau trumpą įvykių eigą pateiksiu:

Du programuotojai konferencijos metu kalbėdami tarp savęs pasakė
  keletą neatsargių juokelių, kuriuos buvo galima interpretuoti
  įvairiai. Eilėje priešais juos sėdėjusi moteris, dirbanti
  technologijų evangeliste, neištvėrusi juokelių - atsisuko,
  nufotografo neklaužadas ir _patweetino_ jų nuotrauką
  viešai. Organizatoriai abu programuotojus išvęsdino iš salės. Po to
  sekė tokia tragiška įvykių spiralė:

 - pasak skirtingų šaltinių, vienas arba abu nusikaltėliai
   buvo atleisti iš darbo;
 - technologijų evangelistė susilaukė daugybės grąsinimų, buvo
    mėginta nulaužti jos blog'ą;
  - jos darbdavys buvo spaudžiamas ją atleisti, ir buvo trikdomas
  darbdavio tinklalapio darbas;
  - moteris buvo atleista motyvuojant tuo, kad jos darbas buvo
    vienyti bendruomenę, kurią ji vienu _tweetu_ suskaidė į dvi
    priešiškai nusiteikusias puses.

Ar aš ten buvau ir alų midų gėriau? Ne, bet man kurį laiką buvo įdomu,
prie kokios išvados dvi barikadų pusės konverguos, tačiau galų gale
pasidarė nuobodu skaityti nuomones nes jos taip ir liko dvi.

Vieni rėkė, kad "taip, IT srityje moterys nesijaučia lygiavertės ir
tokie juokai tai tik įrodo. Moterys turėtų būti skatinamos domėtis
technologijomis, tačiau tokie veikėjai tik atbaido susidomėjimą." ir
t.t.

Kitų argumentas buvo tas, kad "tie du vyrai tik juokavo ir iš viso jie
kalbėjo tarpusavyje, todėl jų fotografavimas ir toks jų privačių
pokalbių paviešinimas yra nusikaltimas. Tėvai su trim vaikais prarado
darbą - tai yra žiauru" ir t.t.

Aš kartą esu sulaukęs pastabos, kuomet sistemoje vienas automatiškai
siunčiamas laiškas mano iniciatyva prasidėjo dviem žodžiais: "Hey
brogrammer, ..." (tą laišką gaudavo tik programuotojai). Man
paaiškino, kad "brogrammer" skamba seksistiškai ir nors dabar
kolektyve programuoja vien vyrai, nereikia atmesti galimybės jog
kadanors bus ir kolegių.

Tą akimirką buvau šokiruotas - man net nesusišvietė, kad linksmas
žodis gali kažką įžeisti, o tiesiog sukelti šypseną gavus automatinį
pranešimą. (Jeigu
[Twilio Brogrammer Primer](http://www.youtube.com/watch?v=Qi_AAqi0RZM)
atrodo nelinksma prezentacija tai [užjaučiu](http://www.grumpycats.com/)) Nuo to
karto viena mintis manęs neapleido, o ši PyCon istorija ją tik
patvirtino:

> Tokie juokeliai* skamba seksistiškai, ne dėl to, kad jų autorius taip
> norėjo, o dėl to, kad taip norėjo klausytojas.

Šios minties implikacija yra tokia, kad frazė "I would fork your
repository"\*\* - priklausomai nuo klausytojo _noro_, gali būti
įvardinta seksistine (nes _fork_, skamba kaip _fuck_, o kas tas
_repository_ tai jau irgi galima prisigalvoti). Dar baisiau yra tai,
kad būtent dėl to mes tampame kovotojų už lygias moterų teises
informacinių technologijų darbo rinkoje vergais. Jų argumentai yra
"toks _įvykis X_ atgraso moteris domėtis programuotojo specialybe",
"dėl _X_ niekas nežiūri į moteris technologijų industrijoje rimtai" ir
panašios nesamonės. Jie visuomet sugebės situacijos kontekstą
pakreipti savo linkme - jiems būtina šaukti apie nelygybę, kitaip jie
taps niekam neįdomūs. Jų tikslas ne problemos sprendimas, bet jos
eskalavimas, užtikrinimas kad ji egzistuotų. Jie yra nuodas.

Atsikratykime to nuodo pradėję nuo to, kad nėra tik moteriškų ar tik
vyriškų darbų, todėl mano nuomone:

nelygybės problemos IT (ir kitose srityse) taip pat nėra.

Tačiau kas iš to - simptomai, kuriais minta šitos problemos
eskaluotojai, tebeegzistuoja, o mes vis dar klausytojo įkaitai. Kas
galėtų gražinti konteksto kontrolę kalbėtojui? Kas galėtų nebyliai
užtildyti tuos nelygybės eskaluotojus? Pagal mane vienas žodis
įkūnijantis sprendimą yra:

> Pagarba.

Nes tik gerbdamas klausytoją gali išvengti situacijų, kur kontekstas
tampa neigiamu. Tik gerbdamas atsitiktinį pašnekovą tiek pat, kiek ir
tiesioginį gali išvengti nesusipratimų. Galvodamas ką šneki ir kas
tave girdi reiški pagarbą visiems aplink.

Todėl mano nekuklus spėjimas: ne dėl nelygybės informacinių technologijų
srityje nėra daug moterų, ir ne dėl nelygybės moterys yra atgrasomos
nuo programavimo, o paprasčiausiai dėl pagarbos trūkumo.

Visa PyCon istorija galbūt nebūtu pasibaigusi taip tragiškai visiems,
jei tie du veikėjai būtų gerbę šalia sėdinčius ir vykstančio pranešimo
besiklausančius dalyvius ir šnekėję tyliau arba išvis patylėję; arba
jei Adrija (technologijų evangelistė), vietoj nuotraukos paviešinimo
būtų susisiekusi su organizatoriais.

Vieninteliai tai turbūt suprato PyCon ir greitai pakeitę elgesio
taisykles - paprašė kitąkart pamačius ar nugirdus panašius atvejus
pirmiausia susisiekti su organizatoriais.

Aš tą automatinį laišką, dėl kurio susilaukiau pastabos, perrašiau,
kadangi žodis "brogrammer", nors ir iš linksmo video ištrauktas,
pagarba nekvepia. Pamoka, kurią išmokau nepraradęs darbo.

O visiems kovotojams už lygybę siūlau nustoti vaikytis simptomus ir
spręsti tikrąją problemą - skatinti pagarbą.

_* Grasinimų ir žeminančių veiksmų aš nelaikau juokeliais._

_\*\* "I would fork your repository"- yra validus techninis
išsireiškimas, rodantis intenciją nusikopijuoti kažkieno kodą (dažniausiai) su
tikslu jį patobulinti._

Aš maitinuosi įvairiomis įdomiomis ir konstruktyviomis nuomonėmis arba
paskatinamaisiais patarimais komentarų pavidalu. Ačiū. :-)

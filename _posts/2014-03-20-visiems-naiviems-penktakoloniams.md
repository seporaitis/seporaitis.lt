---
layout: post-no-feature
title: "Visiems Naiviems Penktakoloniams"
description: "Jūs, šį laišką skaitantys, keliate didžiausią grėsmę savo šaliai."
category: mintys
tags: [tauta, tėvynė, įkvėpimas]
---

[Ayn Rand](http://bit.ly/1miQnsZ) yra mano mėgiamiausia
rašytoja. Gimusi ir augusi Rusijoje, persikėlė į Ameriką 1926-ais
metais, kur parašė dvi žymias noveles
[The Fountainhead](http://bit.ly/1jbbQiL) ir
[Atlas Shrugged](http://bit.ly/1peNC9c) kuriose ryškiai atskleidė
socializmo ir kapitalizmo priešpriešą. Čia yra mano bandymas išversti
į Lietuvių kalbą vieną jos atvirą laišką, skirtą pažadinti Ameriką iš
kolektyvizmo sapno. Tekstas yra ilgas, todėl rekomenduoju skaityti
vakare, turint gerą pusvalandį laisvo laiko. O jei gerai suprantate
angliškai - galite iškart skaityti
[originalą](http://bit.ly/1peMBhg). Įdomesnio skaitymo vardan galite
pakeisti kai kuriuos pavadinimus į aktualesnius šiai dienai. Nenoriu
siūlyti konkrečių, nes manau įdomiau, kai skaitant paralelės išryškės
savaime.

_"[To All Innocent Fifth Columnists](http://bit.ly/1peMBhg)" yra
atviras rašytojos Ayn Rand laiškas, parašytas 1941-ųjų pradžioje,
kuomet ji bandė įkalbėti konservatyvius intelektualus suformuoti
nacionalinę organizaciją skatinančią individualizmą. Ji norėjo, kad šį
laišką paskelbtų tokia organizacija._

Gali būti, kad jūs, skaitantys šį straipsnį, keliate didžiausią grėsmę Amerikai.

Nepaisant karo Europoje baigties, Totalitarizmas jau laimėjo nemažą
pergalę Amerikiečių galvose ir užgrobė visų mūsų intelektualinį
gyvenimą. Jūs prie to prisidėjote.

Galbūt jūs turite teisę sugriauti civilizaciją ir atvesti diktatūrą į
Ameriką, bet prieš tai jūs turite pilnai suprasti, ką darote.

Jei jūs būtent tai ir norite padaryti, mažų mažiausiai pripažinkite
atvirai mintyse sau, ir mes, tikintys laisve, kovosime taip pat
atvirai.

Tačiau šiandienos tragedija esate jūs, atsakingi už Totalitarizmo
atėjimą į Ameriką, jūs net nesuprantate, kad tai jūsų darbas. Jūs
pirmi šoksite tai neigti ir garsiai skelbsite savo tikėjimą laisve,
civilizacija ir Amerikietišku gyvenimo būdu. Jūs esate pats
pavojingiausias penktosios kolonos atstovas - jūs toks esate
pasamonėje. Tokie kaip jūs pastatė Hitlerio ir Stalino karalystes.

Netikite? Pasitikrinkime. Štai jums testas.

1. Ar jūsų laikas per daug brangus tam, kad perskaitę šį tekstą galėtumėte jį apmąstyti?

2. Ar jūs sėdite namuose ir skundžiatės - koks blogas pasaulis, bet nieko nedarote?

3. Ar jūs sakote, kad ateitis yra numatyta kažko ar kažkieno, ko jūs negalite konkrečiai ir tiksliai įvardinti; pasaulis pasmerktas diktatūrai ir niekas nieko negali pakeisti?

4. Ar jūs sakote, jog norėtumėte prisidėti, padaryti ką nors naudingo - bet ką čia vienas pakeisi?

5. Ar jūs toks atsidavęs savo karjerai, savo šeimai, savo namams ir
   savo vaikams, kad net leisite neapsakomiems košmarams ateiti ir
   sunaikinti jūsų karjerą, jūsų šeimą, jūsų namus ir jūsų vaikus -
   vien dėl to, kad jūs per daug užsiėmęs dabar tam pasipriešinti?


Kurie klausimai jums _tinka_? Truputis visko?

Nejaugi taip ir neturite laiko apmąstymui?

Kas "nulemia" mūsų ateitį? Sunkus klausimas, ar ne? Kas tiksliai yra
"žmonija"? Ar tai kažkoks mistinis vienetas egzistuojantis sau? Ar tai
jūs, ir aš, ir visi mes kartu? Kokia kita jėga kuria istoriją - jei ne
žmonės, tokie pat kaip jūs? Jeigu yra pakankamai žmonių, tikinčių
geresne ateitimi ir siekiančių dėl jos dirbti - ateitis bus tokia
kokios jie nori. Abejojate? Kodėl tuomet, pasaulyje pasmerktame
diktatūrai, diktatoriai leidžia tiek daug pinigų ir pastangų
propagandai? Jeigu viskas jau yra nulemta, kodėl tuomet Hitleris ir
Stalinas nenuėjo lengvu žingsniu į tą ateitį be jokių kliūčių? Nejau
neatrodo, kad istorija bus tokia, kokia tiki žmonių protai, o
diktatoriai yra protingi, kad paruoštų tuos protus savo naudai, tuo
metu, kai mes kalbame apie likimą ir nieko nedarome?

Sakote - ką gali vienas padaryti? Kai Komunistai atėjo į valdžią
Rusijoje - jų buvo vos aštuoniolika. Tik _aštunuolika_. 170'000'000
gyventojų šalyje. Iš jų šaipėsi ir niekas rimtai į juos
nežiūrėjo. Pasak jų pačių pranašo, Karlo Markso, Rusija - paskutinė
šalis, kurioje komunizmas būtų įsigalėjęs, dėl istorinių priežasčių -
Rusijos atsilikimo nuo industrinio vystymosi. Ir vis dėl to jie
pasiekė savo, nes jie žinojo, ko siekia ir judėjo savo tikslo link -
nepaisant istorinių priežasčių. Adolfas Hitleris įkūrė Nacių Partiją
Vokietijoje su _septyniais_ bendraminčiais. Iš jo šaipėsi ir laikė
nekenksmingu fanatiku. Žmonės kalbėjo, kad po Versalio Sutarties
Vokietija, galbūt net šimtmečius, nesugebės būti įtakinga pasaulio
jėga. Nepaisant to - Hitleriui pavyko todėl, kad jis žinojo ko nori
ir tiksliai to siekė. Istorija - nesvarbu. Ar mes toliau tikėsime
kažkokiu mistiniu likimu ar darysime ką nors dėl savo ateities?

Jei esi vienas tų, kurie nugyveno pilną, užimtą, sėkmingą gyvenimą ir
nepaisant to vis dar dirbate - sustokite minutei. Kam jūs dirbate? Jūs
tikriausiai jau užsitikrinote sau pensiją. Tikriausiai dabar jūs
dirbate, kad užtikrintumėte savo vaikų ateitį. Tuomet _ką_ jūs
paliekate savo vaikams? Pinigai, namai ar išsilavinimas, kurį
planuojate apmokėti, taps bevertis arba bus atimtas. Vietoj to, jūsų
palikimas bus Totalitaristinė Amerika, alkanų vergų šalis su
koncentracijos stovyklomis ir šaulių rinktinėmis. Geriausi _jūsų_
gyvenimo metai jau praėjo - laisvėje. O jūsų vaikams neliks nieko kito
tik vergauti. Ar _šito_ norite? Jei ne - viskas priklauso nuo
jūsų. Dar yra šiek tiek laiko viską pakeisti. Jūs esate apdraudęs savo
vaikus?  Kiek tai kainuoja? Jeigu nors _vieną dešimtąją_ tų pinigų ir
laiko įdėtumėte pastangoms apsaugoti savo vaikus nuo vergystės - jūs
išgelbėtumėte juos ir viską ką darote dėl jų, ką planuojate palikti ir
kas iš jų būtų kitu atveju atimta.

Nehipnotizuokite savęs sakydami - pavojus mažas. Jūs matote, kas
vyksta Europoje ir kas vyksta mūsų šalyje ir mūsų gyvenimams. Kokių
dar įrodymų reikia? Neįsisukite į jaukų ir minkštą "čia taip atsitikti
negali." Sustokite ir pagalvokite.

Pirma Totalitarinė diktatūra iškilo Rusijoje. Žmonės sakė: na, Rusija
tamsi, atsilikusi, primityvi tauta kur bet kas gali atsitikti - to
nebūtų jokioje civilizuotoje šalyje.

Kita Totalitarinė diktatūra atsirado Italijoje - vienoje seniausių
civilizuotų šalių Europoje ir Europos kultūros lopšyje. Žmonės sakė:
na, Italai neturėjo patirties demokratinėje savivaldoje, to negalėtų
būti kitur.

Dar kita Totalitarinė diktatūra atsirado Vokietijoje - filosofų ir
mokslininkų šalyje, su ilgu kultūrinių pasiekimų sąrašu. Žmonės sakė:
na, Vokiečiai pripratę prie autokratijos, plius dar tas Prūsiškas
charakteris, ir pirmas pasaulinis karas, t.t. - bet tai negalėtų
nutikti šalyje su stipriomis demokratijos šaknimis.

Ar tai galėtų atsitikti Prancūzijoje? Žmonės iš jūsų būtų pasišaipę
prieš metus. Tačiau _tai atsitiko ir Prancūzijoje_ - laisvės ir
demokratijos lopšyje. Prancūzijoje - laisvamaniškiausioje šalyje
pasaulyje.

**Na?**

Kokia jūsų pasipūtėliško pasitikėjimo savimi kaina? Milijonai pinigų
ir užsienio agentų plūsta į mūsų šalį, ir akivaizdžiai, žingsnis po
žingsnio, lenkia mūsų šalį artyn prie Totalitarizmo - o jūs nieko
nedarote: "Taip negali atsitikti čia." Ar girdite kaip totalitaristai
jums atsako - "Tikrai? Dar pažiūrėsim."

Nehipnotizuokite savęs šūkiais ir bereikšmėmis istorinėmis
generalizacijomis. Tai gali atsitikti ir čia. Tai gali atsitikti bet
kur. Ir šalies istorija su tuo neturi nieko bendro. Totalitarizmas
nėra kažkoks naujas istorinės evoliucijos produktas. Jis senesnis už
pačią istoriją. Tai padugnių ir nusikaltėlių bandymas užgrobti ir
kontroliuoti visuomenę. Ir šis elementas egzistuoja visur, bet kokioje
šalyje. Tačiau sveika visuomenė tokiems neduoda šanso. Tik kai šalies
dauguma tampa silpna, abejinga ar pasimetusi, nusikaltelių mažuma,
organizuota kaip ir visos gaujos, užgrobia valdžią. Ir kai ta valdžia
užgrobiama, prireiks kelių kartų jai atsiimti. Kad ir kaip
fantastiškai skambėtų diktatūra Jungtinėse Valstijose, daug lengviau
yra ją įgyvendinti, negu nugalėti. Su modernia technika ir moderniais
ginklais, nuožmi mažuma gali neribotą laiką išlaikyti milijonus
vergovėje. Ką gali tūkstantis neorganizuotų, neginkluotų žmonių
padaryti prieš vieną su automatu?

Ir tragedija šiandien yra tai, kad būdami neorganizuoti ir nepasiruošę
mintyse mes padedame šiems vergvaldžiams ateiti pas mus. Būdami
abejingi ir pasimetę, mes tarnaujame kaip nekalti save naikinantys
penktakoloniai.

_Šiandien pasaulyje nėra neutralumo._

Pakartokite tai sau ir garsiai sušukite. Visuose dideliuose
klausimuose yra tik du atsakymai - jokio aukso vidurio. Jūs arba gyvas
arba ne, bet negalite būti "nei šioks, nei toks." Jūs esate sąžiningas
arba ne - ir nėra tokio neutralaus "pusiau-sąžiningo." Lygiai taip,
jūs esate prieš Totalitarizmą arba už jį. Čia negali būti jokio
neutralumo.

_Totalitaristai nenori jūsų aktyvaus palaikymo._ Jiems jo
nereikia. Jie turi savo nedidelę, bet gerai organizuotą mažumą, kurios
užtenka įgyvendinti jų tikslams. Ir viskas ko jiems iš jūsų reikia -
tai abejingumo. Tiek Komunistai, tiek Naciai pastoviai kartojo, kad
daugumos abejingumas buvo jų geriausas sąjungininkas. Sėdėkite
namuose, rūpinkitės savo reikalais, trūktelkite pečiais, kai kas
paklaus apie pasaulio problemas - ir jūs esate pats geriausias
penktakolonininkas kokio jie tik gali norėti. Jūs atliekate pareigą
taip pat gerai, lyg sąmoningai priėmęs nurodymą iš Hitlerio arba
Stalino. Ir taip jūs tampate viso to dalimi, norite ar ne, jūs,
verkšlendami ir neapsispręsdami, padedate pasauliui judėti link
susinaikinimo. Jūs.

Totalitaristai sako: "Kas ne prieš mus, tie su mumis." _Nėra jokio
asmeninio neutralumo._

Ir kadangi jūs jau esate įtrauktas, ir privalote pasirinkti, kas
labiau patinka? Toliau padėsite Totalitaristams? Ar kovosite su jais?

Jei pasirinkote kovoti, jūs privalote tiksliai suprasti savo
įsitikinimus ir jų laikytis visą laiką - sąžiningai ir
nuosekliai. Trumpalaikiai, kaip sekmadieninė apranga, įsitikinimai,
neturi jokios vertės. Komunizmas ir Nacizmas yra įsitikinimai. Jūsų
įsitikinimai privalo būti tokie pat stiprūs ir aiškūs, kaip jų. Jie
žino, ko nori. Mes ne. Tačiau išsiaiškinkime, kol nevėlu, kokie yra
mūsų įsitikinimai ir kaip dėl jų galima kovoti.

Visų pirma ir svarbiausia: kas yra Totalitarizmas? Tiek daug girdime,
bet nesuprantame. Kas yra svarbiausia, stuburinė, Komunizmo ir
Nacizmo, dalis? Tai nėra "proletariato diktatūra", ir ne privačios
nuosavybės nacionalizavimas, ir ne "arijų" rasės viršenybė ir ne
anti-semitizmas. Šie dalykai tėra simptomai, paviršinės detalės,
pasekmės, bet ne priežastys. Kokia yra ta bendra priežastis, iškėlusi
Sovietų Sąjungą ir Nacių Vokietiją? Viena paprasta mintis: _Valstybė
yra viršesnė už asmenį._ Kad visos teisės priklauso kolektyvui, bet
ne asmeniui.

Sustok. Dabar čia yra pasirinkimo taškas. Tai ką pasirinksite nusakys
ar jūs esate sąmoningas penktakolonis ar toks nesate nesate. _Čia_
negali būti jokio kompromiso. Privalote pasirinkti vieną arba
kitą. Aukso vidurio nėra. Jūs arba tikite, kad kiekvienas žmogus turi
savivertę, orumą ir tam tikras nedalomas teises, kurios negali būti
atimtos dėl kažkokios priežasties ar kažkokio kolektyvo, ar bet kokio
dydžio žmonių grupės. Arba jūs tikite, kad kažkokia žmonių grupė - net
nesvarbu kaip juos vadinsite: kolektyvas, klasė, rasė ar valdžia -
laiko visas teises, ir bet kuris žmogus gali būti paaukotas, jei
kažkoks kolektyvinis gėris - nesvarbu kaip pavadinatas: lygesnis turto
paskirstymas ar rasinis grynumas - to reikalauja. Nekvailinkite
savęs. Būkite sąžiningi sau. Pavadinimai - nesvarbu. Svarbu -
pagrindinis principas, ir čia nėra kompromisinio pasirinkimo. Arba
žmogus turi nedalomas teises - arba neturi.

Jūsų geri norai nesiskaito. Jeigu jūs tikite, kad iš žmogaus galima
atimti _visas_ teises dėl kažkokio bendro _gėrio_ - jūs esate
Totalitaristas. Nepamirškite, jog Stalinas ir Hitleris nuoširdžiai
tikėjo, kad jų motyvai buvo geri. Stalinas galvojo, kad jis padeda
užguitiems, o Hitleris manė esąs savo šalies patriotas. Abu skamba
kaip geri norai, ar ne? Tuomet kas sukelia tuos Rusijos ir Vokietijos
siaubus? Kas griauna civilizaciją? Ta vienintelė idėja - kad dėl geros
priežasties, viskas gali būti aukojama; kad individas neturi teisių,
kurių reikia laikytis; kad tai ką vienas žmogus vadina gėriu, gali
būti _jėga_ primetama kitiems.

Ir jei jūs - savo mintyse - taip stipriai tikite kažkokiu _gėriu_
taip, kad net ruošiatės atimti žmonių teises dėl to gėrio, tuomet jūs
esate kaltas kaip ir Stalinas su Hitleriu dėl visų jų sukeltų
košmarų. Tos baisybės yra įmanomos tik dėka žmonių, kurie nustojo
gerbti pavienius žmones, kuriems priimtina idėja, jog klasės, rasės ar
tautos rūpi, bet žmonės - ne, kad dauguma yra šventa, o mažuma -
šiukšlės, kad bandos - rūpi, bet vienas Žmogus yra niekas.

Čia nėra kompromisų. Kurioje pusėje jūs stovite?

Jeigu jums priimtinas Totalitarizmas, jei žodžiai "Valdžia" ar
"Kolektyvas" jums yra šventi, o "Asmuo" - ne, sustokite čia
pat. Jums nebėra ko daugiau skaityti. Tai, kas bus parašyta toliau -
ne jums, ir jūs esate mums nepakeliui. Išsiskirkime čia, bet būkite
sąžiningi, pripažinkite, kad esate Totalitaristas, ir įstokite į
Komunistų Partiją arba Vokietijos-Amerikos Sąjungą, nes _jie_ yra
logiška jūsų pasirinkto kelio pabaiga, ir galų gale jūs prisijungsite
prie vieno ar kito, net jei patys to dar nesuprantate.

Tačiau jei jūs esate Humanitaras ir Liberalas - tikrąją, ne
parsidavėliška, šių žodžių prasme - jūs sutiksite, kad Žmogus,
kiekvienas individualus žmogus yra vertas pagarbos ir turi nedalomas
teises, kurių niekas iš jo negali atimti.

Jūs tuo tikite? Jūs sutinkate, kad _tai_ yra tikrasis
Amerikietiškumas, pagrindinis principas ant kurio buvo pastatyta
Amerika ir kuris padarė ją tokią galingą - Žmogaus Teisės ir Žmogaus
Laisvės? Bet ar girdite, kad kas nors garsiai tai sakytų?

Ar skaitėte knygų, kur tai būtų parašyta? Ar girdite garsius žmones
tai sakant? Ar žinote bent vieną laikraštį skirtą šitam požiūriui ar
bent vieną, jį reprezentuojančią, organizaciją? Ne. Vietoj to, jūs
skęstate žodžiuose, knygose, pamoksluose, laikraščiuose ir
organizacijose, besislepiančiose už saldaus fasado ir bandančiose jums
parduoti Totalitarizmą. Visos jos yra apvilktos blizgančiais šūkiais:
jos šaukia esą "Demokratijos", "Amerikanizmo", "Pilietinių Laisvių" ir
t.t. gynėjos. Visi dabar naudoja šiuos žodžius bet kur ir juose beveik
neliko prasmės. Jie yra tušti apibendrinimai dėmesio
atkreipimui. Vienintelis realus būdas patikrinti šių organizacijų
tikslus yra - atsakyti į klausimą: _koks bus tikrasis jų darbo
rezultatas, nuėmus visus blizgučius?_ Ką jie iš tiesų bando jums
parduoti, kur link jie suka? Uždavę šiuos klausimus pamatysite, jog
jums, viena ar kita forma, yra peršamas Kolektyvizmas.

Jie pamokslauja apie "Demokratiją" ir tada prideda smulkmeną -
"_Ekonominę_ Demokratiją" arba "_Platesnę_ Demokratiją" arba
"_Tikresnę_ Demokratiją" ir reikalauja, kad mes atiduotume visą savo
turtą Valdžiai. "Visą turtą" taip pat reiškia ir "visas teises";
leiskime visiems kartu turėti visas teises - ir niekas neturės
individalių nedalomų teisių. Kas _tai_ - Demokratija ar
Totalitarizmas? Jūs žinote garsią apžvalgininkę, kuri nori jog mes
mirtume dėl Demokratijos - ir tuomet apibrėžia "tikrąją" Demokratiją
kaip Socialistinę Valstybę \[užuomina į Dorothy Thompson\]. Jūs
girdėjote Ministrą Harold'ą Ickes'ą apibrėžiant "tikrą" spaudos
laisvę - kaip laisvę reikšti daugumos nuomonę. Rimtai vertinamame
žurnale skaitėte pareiškimą, kad Jungtinių Valstijų Teisių
bilis[\[x\]](#), kurio mokoma mokykloje, yra "savanaudiškas": kad
"tikrasis" Teisių bilis reiškia, jog negalima reikalauti teisių _sau_,
o priešingai - jas reikia atiduoti "_kitiems_". Dieve padėk mums,
Amerikiečiams, nejaugi mes akli? Ar matote ką tai reiškia? Ar numanote
pasekmes?

Kad ir kur pasisuktumėte - tas pats. Jie yra "prieš" Totalitarizmą ir
jie "gina" Demokratiją - skleisdami savo Totalitarizmo versiją,
vienokią ar kitokią "kolektyvinės gerovės", "kolektyvinių teisių" ar
"kolektyvinės nuomonės" ir t.t. formą. O vienintelis dalykas, kuris
lieka nepasakytas, neatskleistas, neiškeltas į dienos šviesą,
vienintelis dalykas kurio šitie "Demokratijos gynėjai" nekenčia,
išduoda ir subtiliai, sistemiškai ir palaipsniui išdarko - yra Asmens
Teisių, Asmens Laisvių ir Asmens Savivertės principai. Prieš _šiuos_
principus yra nukreipta didžioji šio pasaulio konspiracija. _Šie_
principai yra viso pasaulio šerdis. _Šie_ principai yra priešprieša ir
vienintelė galima gynyba prieš Totalitarizmą. Pamirškite _juos_ - ir
koks skirtumas kaip vadinsite tą visuomenę kurioje gyvenate? Tai bus
Totalitarizmas - ir visi Totalitaristai yra vienodi, jų metodai
vienodi, vergavimas jiems vienodas, kraujas praliejamas taip pat, tie
patys košmarai, ir visiškai nesvarbu kokiu kilniu šūkiu viskas
prasidėjo - Sovietinė Rusija ir Nacių Vokietija tai jau suprato.

Principai yra nuoseklesni nei žmonės. Paprastas principas, sykį
priimtas, visuomet ras būda pasiekti savo loginę išvadą - didžiam jį
priėmusių nustebimui net ir prieš jų valią. Tik priimkite idėją, jog
_nėra_ jokių nedalomų asmens teisių - ir iškart seks šaulių būriai,
bausmės be teismo, Gestapas ar G.P.U. - _nepaisant to, kieno rankose
bus valdžia, nepaisant kokie buvo kilnūs ir geranoriški tikslai_. _To_
mus moko istorija. Galima rasti daugybę pavyzdžių. Bet ar galite
įvardint bent vieną priešingą pavyzdį? Ar galite įvardinti bent vieną
atvejį, kada absoliuti valdžia - kieno nors rankose - nesibaigė
košmariškai? Ir - dėl Dievo meilės, Amerikiečiai, nebūkime visiškais
silpnapročiais, duokime šansą veikti savo protams ir pamatysime kaip
tai akivaizdu - _kas_ yra absoliuti valdžia? Tai valdžia, kuriai
priklauso visos teisės ir ji neprivalo gerbti jokių. Koks skirtumas ar
tokią galią turi save pats iškėlęs diktatorius ar išrinktas? Absoliuti
valdžia yra ta pati ir jos rezultatas bus tas pats. Pavartykite
istorijos puslapius. Pažvelkite į Europą. Nepamirškite - Europoje vis
dar vyksta "rinkimai". Nepamirškite, Hitleris _buvo išrinktas_.

Jei dabar supratote kaip intelektualinis Totalitarizmas jau
kontroliuoja mūsų šalį, ir matote, kad nėra veiksmų arba organizacijų
ginančių vienintelį tikrąjį anti-Totalitaristinį - asmens teisių -
principą, jūs suprasite, kad mums liko vienintelis kelias: imtis
veiksmų ir suformuoti tokią organizaciją. Jeigu jūs tikrai
prieštaraujate Totalitarizmui, visur ir visada, kad ir kokia forma ar
spalva jis būtų išreikštas - jūs prisijungsite prie mūsų. Mes siūlome
susibūrti visiems geros valios žmonėms, kurie tiki, kad Laisvė yra
mūsų brangiausias turtas, kad Laisvė yra svarbiau negu bet kas kita,
kad joks gerbuvis nebuvo pasiektas jėga, kad Laisvė negali būti
aukojama dėl kažkokio kito idealo, ir kad _Laisvė yra asmeninė, o ne
kolektyvinė._

Neaišku kiek tokių kaip mes yra likę, bet manome, kad tokių yra
daugiau nei Totalitaristai įtaria esant. Mes esame dauguma, bet
išsklaidyta, neorganizuota, užtildyta ir bejėgė. Totalitaristai yra
efektyvi, organizuota ir labai garsiai rėkianti mažuma. Jie užėmė
pagrindines pozicijas mūsų intelektualiniame gyvenime ir atrodo, jog
jie tapo Amerikos balsu. Palikti be priežiūros, jie gali nuvesti
Ameriką į diktatūrą. Ar mes jiems leisime? Jie nėra Amerikos
balsas. Mes esame. Todėl būkime išgirsti.

Tačiau, kad būtume išgirsti, mes privalome būti organizuoti. Tai ne
kažkoks paradoksas. Individualistai visuomet atsainiai žiūri į
visokias organizacijas. Geriausi, nepriklausomi, daugiausiai
dirbantys, produktyviausi mūsų visuomenės nariai visuomet gyveno ir
dirbo vieni. O nekompetetingi ir nesąžiningi - organizavosi į
grupes. Šiandien mes matome kaip gerai jie organizuoti. Taigi, mes
bandysime padaryti tai, ko iki šiol nebuvo - sukurti organizaciją
kovai su organizacija. Organizaciją, kuri mus išgelbėtų nuo kitos
organizacijos, kuri gali praryti visuomenę; organizaciją, kuri apgintų
mūsų teises, įskaitant teisę nepriklausyti jokiai prievarta peršamai
organizacijai; organizaciją, kuri neperša savęs, tačiau padeda
apsiginti nuo fiziniu arba socialiniu smurtu peršamos ideologijos.

**Ar jūs su mumis?**

Jei suprantate, kad pasaulis slenka link prarajos, bet nematote jokios efektyvios jėgos tam pasipriešinti -

Jei jūs norite prisijungti vardan gerų tikslų, tačiau tokių šiandien nesimato -

Jei jūs nesate vienas iš tų pasmerktų minkštakūnių, kuriems žodis "Laisvė" nieko nereiškia -

Jei jūs negalite įsivaizduoti savęs visuomenėje be asmeninių laisvių,
visuomenėje, kurioje jums nurodoma, ką daryti, kaip mąstyti, ką
jausti, ir kurioje jūsų gyvybė bus dovanota Kolektyvo, kuris tą dovaną
gali bet kada atimti -

Jei jūs negalite įsivaizduoti save atiduodantį laisves dėl kažkokio
kolektyvinio gėrio, ir netikite kad toks gėris gali būti pasiektas tik
atidavus savo laisves -

Jei jūs tikite savo orumu ir verte, ir sutinkate, kad toks tikėjimas nėra "savanaudiškas", o priešingai - didžiausia jūsų vertybė, be kurios jūs esate bevertis sau ir kitiems -

Jei jūs tikite jog reikalauti, jog jūs egzistuotumėte dėl kažkieno kito gerovės ir atiduotumėte jiems visas savo teises, yra žiauru -

Jei jūs tikite, kad asmuo gali jums pasakyti, ko jūs negalite jiems daryti, bet _niekada_ negali versti jus kažką daryti dėl jo, nesvarbu kiek tokių asmenų yra -

Jei jūs tikite daugumos taisykle _kartu_ išsaugant mažumos ir nedalomas žmogaus teises -

Jei jūs tikite, kad "daugumos gerovė" nėra pakankamas pretekstas pateisinti bet kokį siaubą, ir visi tie šaukiantys "daugumos gėris" nebūtinai yra draugiškai nusiteikę -

Jei jums atsibodo profesionalūs "liberalai", "humanitarai", "dvasios kėlėjai" ir "idealistai" kurie skleidžia jums _savo_ gėrį, net jei jis jums nuodingas, kurių nuolankaus pasaulio suvokimas yra pasaulinė vergystė -

Jei tai jus pykina, kelia pasišlykštėjimą, esate be tikėjimo ir krypties ir praradote viską išskyrus savo drąsą -

**- prisijunkite prie mūsų.**

Pavojuje yra tiek daug - o laiko tiek mažai.

Įkurkime tokią organizaciją, kuri būtų stipri, užtikrinta ir
entuziastinga, tokia kokią nori sukurti Totalitaristai. Tikėkime tuo
ką darome taip pat kaip tiki jie. Viešinkime savo pasaulio
suvokimą. Atskleiskime Totalitaristinę propagandą bet kokioje medijoje
ir bet kokioje formoje. Atsakykime į kiekvieną Totalitaristų
diskusiją, kiekvieną pažadą ir kiekvieną "partijos
liniją". Nesileiskime į kompromisus, bendravimą ar kolaboravimą su
tais kurie skelbia Totalitarizmo idėjas laiškais ar dvasia,
pavadinimais ar faktais. Neturėkime nieko bendro su "Fronto"
organizacijomis, "Fronto" agentais ir "Fronto" idėjomis. Mes
neprivalome skelbti jas už įstatymo ribų. Jas galima nugalėti
socialiniu boikotu. Tačiau tam pasiekti - negali būti jokių
kompromisų. Kaip nėra kompromiso tarp gyvybės ir mirties. Jūs nedarote
sandėrių su juoduoju maru. Nelieskime nieko, pažymėto Totalitarizmo
ženklu. Nuplėškime kaukes, išveskime juos į viešumą ir -
palikime. Vienui vienus. Jokių "pro-Sovietinių" ar "pro-Nacistinių"
narių mūsų organizacijoje negali būti. Jokių "prielankių" Trojos
arklių. Būkime kartu, taip kaip ir jie. Jie mus tildys, jie mus bandys
išstumti iš viešos diskusijos, jie užpildys pagrindines pozicijas savo
žmonėmis. O mes išlikime kartu - ir jie nebegalės judėti toliau. Jie
turi milijonus svetimų pinigų, bet mūsų pusėję - tiesa.

Kaip pirmas žingsnis to už ką mes stovime, siūlome jums šiuos principus:

Mes tikime Asmens verte, orumu ir laisve.

Mes tikime:

- kad kiekvienas asmuo turi nedalomas teises, kurios negali būti iš jo atimtos dėl bet kokios priežasties. Šios teisės yra - gyvybė, laisvė ir laimės siekimas.

- kad teisė į gyvenimą reiškia jog žmogaus gyvybės negalima atimti dėl kitų žmonių gerovės.

- kad teisė į laisvę reiškia laisvę priimti savarankiškus sprendimus,
  savarankiškus pasirinkimus, turėti savo nuomonę ir imtis
  savarankiškų iniciatyvą; taip pat tai yra teisė nesutikti su kitomis
  nuomonėmis.

- kad teisė į laimės paieškas reiškia asmens laisvą pasirinkimą - kas
  jam yra laimė - ir jos siekimą; kad toks siekimas nėra blogis arba
  smerktinas, o priešingai - geras ir gerbtinas; ir kad žmogaus laimė
  nėgali būti paskirta ar apribota kažkieno kito.

- kad šios teisės yra bevertės, nebent jos yra besąlygiškos, asmeninės, privačios ir priklauso kiekvienam žmogui, padovanotos jam gimimo metu ir apribotos tų pačių teisių, kitų žmonių rankose.

- kad vienintelė teisinga, morali ir naudinga visuomenės forma yra paremta šių nedalomų teisių pripažinimu.

- kad Valstybė egzistuoja Žmogui, ir joks Žmogus - Valstybei.

- kad didžiausias gėris visiems žmonėms gali būti pasiektas tik per
  savanorišką bendradarbiavimą tarp laisvų asmenų bendram tikslui pasiekti,
  o ne per privalomą pasiaukojimą dėl visų.

- kad "savarankiškas" pasirinkimas savaime reiškia alternatyvas ir
  pasirinkimą iš jų; todėl net visuotinis žmonių nutarimas dėl vieno
  bendro veiksmų plano nėra nei laisvas nei savarankiškas, jei jiems
  nėra jokio alternatyvaus pasirinkimo.

- kad nepriklausomybės dvasia ir pagarba jai sukurė mūsų civilizaciją,
  kultūrą ir progresą, kuris praturtino visą žmoniją.

- kad didžiausias pavojus civilizacijai yra Kolektyvizmo, kuris reikalauja visų asmeninių teisių paaukojimo vardan kolektyvinio gėrio ir Valstybės viršenybės virš asmens, idėjų sklaida.

- kad toks gėris, kurį skelbia Kolektyvizmas, niekada negali būti pasiektas paaukojant žmogaus teises, ir toks aukojimas veda tik į kančią, stagnaciją ir degeneraciją.

- kad Kolektyvizmo idėja - bet kokiu pavadinimu, forma ar išreikštu tikslu - yra pats didžiausias blogis.

Toks yra mūsų Amerikietiško gyvenimo būdo apibrėžimas.

Amerikietiškas gyvenimo būdas visuomet buvo paremtas Žmogaus Teisėmis,
asmens laisvėmis ir pagarba kiekvienam asmeniui. Tai visada buvo
Amerikos didybės šaltinis. Tai yra ta Amerikos dvasia, kurią mes esame
pasiruošę ginti ir išsaugoti.

Praktinėję įstatymų leidyboje mes vadovausimės vienintele formule: iš
kiekvieno įstatymo reikalausime maksimalios asmeninės laisvės ir
minimalios kontrolės reikalingos valdžiai įgyvendinti užsibrėžtus
socialinius tikslus.

Jeigu jūs tuo tikite - prisijunkite. Jei ne - kovokite su mumis. Jūs
turite teisę pasirinkti, o vienintelis amoralus veiksmas kurį galite
atlikti tai - sutikti su mumis, suprasti, kad mes esame teisųs - ir
tuomet visą tai pamiršti ir nieko nedaryti.

Yra šioks toks, mažas, pasiteisinimas atviram ir sąžiningam
penktakoloniui, tačiau nėra jokio nekaltam ir pasyviam. Iš viso to ką
mes čia parašėme, tikimės, kad klystame tik dėl vieno - pirmo
sakinio. Įrodykite, kad mes klystame. Prisijunkite.

Pasaulis yra nuostabi vieta bet tik kai esi Laisvas, ir dėl to tikrai
verta pakovoti.




<!--
    [August 1917 - 5 March 1918](http://www.marxists.org/subject/bolsheviks/)
    [The Nazis - A Warning from History](http://books.google.co.uk/books?id=IJVsoUF0MokC&lpg=PP1&dq=The%20Nazis%20%E2%80%93%20A%20Warning%20from%20History&pg=PT32#v=snippet&q=seventh&f=false)

-->
